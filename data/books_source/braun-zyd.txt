Pola Braun

Żyd



(Słowa i muzyka Pauliny Braunówny)

Powiedz, droga mamo, co to znaczy słowo „Żyd”?
Czy to jakaś hańba, jakiś wstyd?
Powiedz mi, czy Żydzi długie brody mają,
Powiedz mi, czy modlą się i w takt się kiwają.
Powiedz, droga mamo, czy to wstyd?
Że ja jestem taki mały Żyd?

    Żyd, kochane dziecko, to cierpienie,
    Żyd, kochane dziecko, to zły los,
    Żyd, kochane dziecko, to zmartwienie,
    Żyd musi przetrzymać każdy cios.
    Żyd, kochane dziecko, to otucha.
    Żyd to wiara w przyszłość, w lepsze dni,
    Żyd nie traci nigdy w życiu ducha,
    Śmieje się, choć serce nieraz drży.

Powiedz, droga mamo, czemu każdy z niego drwi,
Czemu każdy śmieje się i drwi?
Powiedz mi, czy Żydzi to jest nic dobrego?
Powiedz mi, czy nigdy nie stworzyli czegoś.
Powiedz, droga mamo, czy to wstyd,
Że ja jestem taki mały Żyd?

    … Żyd, to, czekaj, wiem już, co ci powiem,
    Żyd, to wielkie słowo, wierzaj mi,
    Żyd, to jest jedyny bodaj człowiek,
    Który zna prawdziwe gorzkie łzy.