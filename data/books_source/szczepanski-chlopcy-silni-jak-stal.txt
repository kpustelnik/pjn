Józef Szczepański

Chłopcy silni jak stal



Chłopcy silni jak stal,
oczy patrzą się w dal,
nic nie zrobi im wojny pożoga!
Hej, sokoli nasz wzrok,
w marszu sprężysty krok
i pogarda dla śmierci i wroga.

Dalej więc, naprzód marsz ku zwycięstwu, w górę skroń, orzeł nasz lot swój wzbił.

Chłopcy silni jak stal,
oczy patrzą się w dal,
hej, do walki nie zbraknie nam sił!

Godłem nam biały ptak,
a „Parasol” to znak,
naszym hasłem — piosenka szturmowa.
Pośród kul, huku dział,
oddział stoi, jak stał,
choć poległa już chłopców połowa.

Dzisiaj ty, jutro — ja, śmierć nie pyta, gotuj broń, krew ci gra boju zew!

Chłopcy silni jak stal,
oczy patrzą się w dal,
a na ustach szturmowy brzmi śpiew…

Kwiatów rój, panien rój i sztandary.
Równy krok, śmiały wzrok,
bruk aż drży!…
Alejami z paradą,
będziem szli defiladą,
w nową Polskę, co wstanie z naszej krwi!…