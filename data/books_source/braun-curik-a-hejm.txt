Pola Braun

Curik a hejm



(Słowa i muzyka Pauliny Braunówny)

Nie zna pani żydowskiego,
Nie wie pani, co to znaczy,
Gdy ktoś w tym języku żali się.
Pyta pani wciąż „dlaczego?”.
Jakże mam to wytłumaczyć?
Albo mnie zrozumiesz, albo nie.
Czy ja mogę pani wstawić serce swe?
Takie rzeczy przecież czuje się.
Gdy tęsknota raz cię weźmie w karby swe,
To zrozumiesz łatwo słowa te.

    A hejm — znaczy do domu.
    Curik — znaczy z powrotem —
    I płacze ktoś po kryjomu,
    A serce wali jak młotem.
    A hejm to jest tęsknota,
    To świst lokomotywy,
    To znak, że wracasz szczęśliwy,
    Że wracasz do domu już.

Nie wie pani, co to znaczy
Być uchodźcą w obcym mieście,
Jak to dobrze warszawianką być.
Jak to pani wytłumaczyć,
Że ten z Łodzi, Łomży, Brześcia
Tu w Warszawie nie potrafi żyć?
Pani tu z Żurawiej przyszła,
Lecz to tylko kilka ulic jest.
Tamci tu się kręcą jak w obłędnym śnie,
Licząc dni na kilometry łez.

    A hejm — znaczy do domu.
    Curik — znaczy z powrotem —
    I chcesz wyżalić się komuś,
    Wypłakać swoją tęsknotę.
    Curik to znaczy wrócić,
    A hejm do swego domu,
    I już nie trzeba się smucić,
    Bo zaczniesz na nowo żyć.