Konstanty Ildefons Gałczyński

O naszym gospodarstwie
fraszka



O, zielony Konstanty, o, srebrna Natalio!
Cała wasza wieczerza dzbanuszek z konwalią;
wokół dzbanuszka skrzacik chodzi z halabardą,
broda siwa, lecz dobrze splamiona musztardą,
widać, podjadł, a wyście przejedli i fanty —
o, Natalio zielona, o, srebrny Konstanty!


Wiersz z 1934. Pierwodruk: Utwory poetyckie, wyd. „Prosto z mostu”, 1937. W wydaniach emigracyjnych publikowany pod tytułem Uczta.